---
_path: /14
id: 14
title: Kary Banks MULLIS (1944-2019)
---

Amerikalı biyokimyager Kary Banks Mullis, Polimeraz Zincir Reaksiyonu-PZR (PCR) keşfiyle 1993 yılında Michael Smith ile birlikte Nobel Kimya Ödülü’ne layık görülmüştür. DNA’nın çoğaltılması için bir yöntem olan PCR, genetik materyalin her bir sarmalını saatler içinde milyarlarca kez çoğaltabilmektedir. PCR yöntemi, moleküler biyoloji ve tıbbın her alanında çığır açmıştır. Bu bölümde, Mullis’in 27 Temmuz 2010 tarihinde yaptığı TED konuşması olan “Ölümcül Enfeksiyonlar İçin Yeni Nesil Bir Tedavi” başlıklı konuşmasından esinlenilerek oluşturulan heykeli sergilenmektedir.